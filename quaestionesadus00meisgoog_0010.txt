Syntaxis historicae doctrina quo magis magisque ex·
coleretur atque expoliretur, nostra potissimum aetate permulti
id agebant, ut in singulorum scriptorum genus dicendi accu-

ratius inquirerent et praecipue eorum elocutionem diligentius
examinarent, qui peculiare quoddam sermonis specimen prae·
bere viderentur. Quo iu numero Lucretius certe est habendus,
quippe qui elocutione propria, quae prope ad veteris linguae
morem accedit, usus sit. Cuius sermonis ad singulas partes
subtilius explicandas cum jam multi studia contulerint atque
etiam universe Lucretii syntaxis ab Holtzio in libro, qui
inscribitur: „Syntaxis Lucretianae lineamenta, Lipsiae 1868“
docte adumbrata sit, tamen magnus adhuc studiis grammaticis
ad huno poetam pertinentibus patet campus. Atque nuper
, mihi de ablativi quodam usu Holtzii librum inspicienti, cum
doctum illum virum, etsi non sine magna industria exempla
collegerit, haud ita feliciter materiem disposuisse vidissem
diligentiusque examinans alia ab illo minus reete perspecta
alia vel omissa vel nonsatis effuse exposita esse cognovissem,
denuo de ablativi usu Lucretiano accuratius disputare haud
inutile visum est. iuter cetores autem casus accusativum,
qui denuo tractaretur, dignum putavimus, praesertim cum de
verbis vulgo intransitivis transitive et de transitivis intrau-
sitive usurpatis paulo fusius dicendum existimaremus: genetivi
enim et dativi usum, quoniam de eo in universum Holtzius
satis commode disputavit, ita praetermitti posse duximus, ut
pauca, quae ille vel plane omisit vel leviter et quasi prae-
teriens attigit, afferenda censeremus. ltaque de ablativi et
accusativi usu Lucretieno disserere, appendicis autem

 

